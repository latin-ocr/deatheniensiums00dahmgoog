-13—

distingui aut epitheto ἀπ’ Ἀθηνῶν aut epitheto παρὰ Χερρόνησον.
Sunt Neapolitae Chersonesi Atheniensium amici sociique, est
Neapolitarum oppidum olim ab Atheniensibus conditum. Quid
prohibet quominus huius oppidi Νεαπόλεως ἀπ’ Ἀθηνῷν (non
Νεαπόλεως Ἀθηναίων) incolas anno Hellenotamiarum V. posteri-
oribusque annis iam non fuisse Athenienses neque Atheniensium
liberos nepotesque statuamus.

1v. Atheniensium coloni anno fere 508s7 inChalcidis Hippo-
botarum agros deducti (Herod. V. 77. Vl. 100.)¹⁷ non redierunt
Chalcidem anno 490 post Marathoniam pugnam: nusquam a
Herodoto in libris Vll.—-lX. (annis 480s79) nominantur; contra
tunc Chalcidenses Atheniensium sunt socii: Herod. Vlll. l. 46.
Persarum Aeginetarumque belli metu Athenienses colonos Chal-
cidem non reduxisse, ut Chalcidenses sibi conciliarent, veri est
simile. E tributorum sekagesimarum titulis¹⁸ non ante annum 445
Athenienses Chalcidem iterum colonos deduxisse apparet.

V. Post Pisistrati mortem (528s27) moritur Cimon Stesagorae
filius vix ante annum 524, cum (hoc anno) Pisistrato iam mor-
tuo Cimonem tertium Olympia vicisse veri simile fiat e Herodoti

narratione. Fratris Cimonis Stesagorae filii superstes fit Miltiades

Cypseli filius. Herod. Vl. 103s4. Cui Miltiadi Cypseli filio
succedit in Chersoneso Stesagoras Cimonis filius, cui succedit
frater Miltiades Cimonis filius. Herod. VI. 38. 39. Qui Miltiades
Cimonis filius anno Darei Scythici belli ante annum 510 suscepti

iam Chersonitarum est tyrannus: Herod. 1v. 137s38. V1. 34.

17. Quae apud Aelianum v. h. Vl. 1. narrantur, congruunt cum Hero-
doti narratione, partim Aeliani locus verbotenus ex Herodoto sumptus est.
Quod apud Aelianum duo milia colonorum pro quattuor milibus apud
Herodotum colonorum exhibentur, correxit nescioquis consulto Herodotum.
(Est numerus colonorum a Herodoto traditus maior quam qui fide dignus sit.)
Ergo falso refert Aeliani locum ad coloniam saec. quinto Chalcidem ductam
Swoboda (in sertis Hartelianis 1898 zur Geschichte der Attischen Kleruchieen),
quem Meyerus Gesch. d. Altert. sequitur. Anno 490 colonos Atticos Chal· ·
cidem rediisse suo iure negat Swoboda.

18. Vide inprimis Koehlerus quae publici iuris facit sexagesimarum
tituli fragmenta Hermae 31,137 sqq.

